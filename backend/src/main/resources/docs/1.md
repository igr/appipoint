# BESPLATNA PSIHOTERAPIJSKA PODRŠKA U KRIZI COVID-19

Poštovani građani,


Savez društava psihoterapeuta Srbije je organizovao mrežu dobrovoljnih stručnih saradnika koju čini oko 400 psihoterapeuta, psihoterapeuta pod supervizijom i psihosocijalnih savetnika, koji su dostupni za pružanje besplatne psihoterapijske podrške svakome ko ima potrebu da razgovara o svojim osećanjima i problemima.

Web aplikacija "**Podrška psihoterapeuta**” ima za cilj što jednostavnije spajanje korisnika sa psihoterapeutom. Kada odaberete termin koji Vam odgovara, prikazaće Vam se ime psihoterapeuta, kao i način kontakta, nakon čega će kontakt biti realizovan u dogovoreno vreme. Na ovoj aplikaciji nije moguće biranje psihoterapeuta, već će Vam biti dodeljen psihoterapeut koji je dežuran u vreme koje označite. Ukoliko želite da birate psihoterapeuta po imenu ili gradu, spisak možete pronaći na sajtu [savezpsihoterapeuta.org](http://savezpsihoterapeuta.org/).

Preporučeno vreme trajanja razgovora je do _pola sata_, ali će pomagač proceniti situaciju i prilagoditi vreme. Volonteri rade prema smernicama za krizne intervencije i smernicama za rad "na daljinu" i obezbeđena im je mreža supervizijske podrške. Komunikacija sa psihoterapeutima je poverljiva i zaštićena etičkim kodeksom Saveza društava psihoterapeuta Srbije.

Ukoliko imate primedbe ili predloge, pišite nam na e-mail [savezpsihoterapeuta@gmail.com](mailto:savezpsihoterapeuta@gmail.com).

Projekat Saveza Društava psihoterapeuta Srbije "Podrška psihoterapeuta" :

Ideja:

+ Vesna Macura

Inicijator i glavni koordinator projekta:

+ dr Aleksandra Bubera

Članovi odbora za krizne situacije SDPTS:

+ dr ZoranMilivojević,  predsednik SDPTS

Operativni članovi odbora:

+ Milena Marković
+ Sanja Perić
+ Nebojša Ratković
+ Mirko Mitrović

Rad sa korisnicima usluga i volonterima:

+ Supervizori i članovi psihoterapijskih udruženja članica Saveza društava psihoterapeuta Srbije

Razvoj web aplikacije:

+ Idejni tvorac i nosilac projekta Igor Graic,
+ programer Igor Spasić,
+ dizajnerka Andrea Bodroš,
+ programer Nikola Radovanović

Projekat podržan od strane Kabineta ministra za inovacije i tehnološki razvoj u okviru inicijative "Budi i ti heroj".
